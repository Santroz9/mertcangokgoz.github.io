---
layout: post
title: Bitcoin hakkında her şey
date: 2013-11-16 18:31:26.000000000 +02:00
type: post
published: true
status: publish
categories: genel
description: Bu makalemizde Bitcoin hakkında öğrenmek istediğiniz birçok bilgiye ulaşabileceksiniz. Öncelikle isterseniz Bitcoin’in ne olduğundan bahsedelim.
---

Bu makalemizde Bitcoin hakkında öğrenmek istediğiniz birçok bilgiye ulaşabileceksiniz. Öncelikle isterseniz Bitcoin’in ne olduğundan bahsedelim. Bu yeni bir para birimidir. İnternet üzerinden dünyanın her hangi bir yerindeki herhangi bir kişiye kolaylıkla ödeme yapabileceğiniz sanal bir para birimidir.

Bu para dağıtım sistemi noktadan noktaya dağıtımlı bir ödeme sistemi ile çalışır. Böylece merkezi bir dağıtım noktasına ihtiyaç duymaz ve bu da masrafların minimuma indirgenmesine olanak sağlar.Bitcoin’ler üçüncü bir şahsın ya da kurumun onayına gerek kalmadan transfer edilebilir.

Yapılan transferler yapısı gereğince geri dönüşümsüzdür. Dünya üzerinde kullanılan diğer ödeme şekillerine göre masrafı çok azdır. Para arzı kullanıcıların ve sistemin elinde olduğu için manipülasyonlara kapalıdır. Yani hiçbir şirket hiçbir devlet para arzına müdahale edemez.Peki, bu sistem nasıl çalışıyor.

Öncelikle yapılan ve alınan ödemelerin doğrulanması için açık anahtarlı şifreleme tekniği yani asimetrik şifreleme kullanılıyor. Bitcoin’ler ödemeyi yapan adresten alıcıya imzalı bir şekilde gönderilir. Bu sayede bir kez kullanılan Bitcoin’ler bir daha kullanılamaz.

Bu sistemin Dünya da giderek yaygın bir şekilde kullanılmaya başlandığını görmekteyiz. Şu an yaklaşık 100 binden fazla kişi **Bitcoin’lerle** işlem yapmaktadır. Bazı oyun siteleri çoktan Bitcoin’lerle ödeme kabul etmeye başladı.

Dünyanın bazı noktalarında Bitcoin atm’leri bulunmakta ve bunlar sayesinde sanal paraları kendi ülkenizin para birimine dönüştürebilmektesiniz. Ayrıca Bitcoin kullanıcılarının kurdukları forumlar üzerinden sattıkları eşyaları da satın alabilirsiniz.

Bu **Bitcoin’leri** nasıl kazanabiliriz. Bunun için 3 yol vardır. Öncelikle kendi gerçek paranızla Bitcoin’leri Exchange yapan sitelerden satın alabilirsiniz. Bunun için paypay ve benzeri sitelerde size kolaylıklar sağlamaktadır. İkinci bir yöntem ise para kazanır gibi Bitcoin kazanmak bunun için belirli süre aralıklarında belirli siteleri ziyaret etmeniz ve o sitelerde reklam tıklayarak, oyun oynamak ya da çekilişe katılarak Bitcoin’ler kazanabilirsiniz.

Üçüncü bir yol ise bu Bitcoin’leri üretmek bunun için bilgisayarınızın işlemcisi veya ekran kartınızın kullanılmasına izin vermeniz gerekiyor. İşlemciniz veya ekran kartınız ne kadar iyi bir performansa sahip ise üreteceğiniz Bitcoin’ler o kadar fazla oluyor. Bunu yapabilmek için sisteme kaydolup sistemin size sunduğu birkaç programı yüklemeniz gerekmektedir.

Size **bitcoin’leri** kazanmanın yollarından kısaca bahsettim ancak Dünya genelinde ekonomistler bu konuda neler düşünüyor. Ekonomistler bu konuda ikiye bölünmüş durumda. Bir grup bunun bir balon olduğunu ve aynen 2009 krizi gibi patlayacağını söylüyorlar. **Paranın** sanal ortamda oluştuğunu ve gerçek paraya dönüştürülemeyeceğini savunuyorlar. Ancak diğer bir görüşte bunun yeni bir para birimi olduğunu ve insan faktöründen arındırılmış olmasının büyük bir avantaj getireceğini savunuyorlar.

Özellikle bu sistemde ihtiyaç duyulmayan; banka, personel, dağıtım ve benzeri birçok unsurun ortadan kalkması sayesinde ekstra masraflardan kaçınıldığını ve bu sayede giderlerin minimumda tutulduğunu savunuyorlar. Buna rağmen diğer taraf bir bilgisayar programcısının elinden çıkan bu sistemin günümüz ekonomik yapısına zarar vereceği düşüncesinde inatla durmaktadırlar. Ancak bütün bu söylentilere rağmen birçok internet tabanlı alışveriş sitesinin bu sisteme geçmeye hazırlandığı yönünde haberlerde internet üzerinde yayılmaktadır.

Bana göre yapılması gereken bu kolay ek gelir sağlayan ve kullanım kolaylığı sunan sistemin deneyimli ekonomistler tarafından detaylıca incelenerek günümüz ekonomik yapısına entegre edilmesi ve gelecekte tüm dünya tarafından benimsenerek geçilmesi olası bir sistem ortaya çıkartılmasıdır. Tabi bu şu an Dünya’yı yöneten bankaların hiç de hoşuna gitmeyecektir. Ama değişim her zaman birilerine yarar sağlarken birilerinin de canını yakar. Bu değişimin doğasında vardır.
