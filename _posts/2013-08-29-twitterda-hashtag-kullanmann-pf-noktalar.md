---
layout: post
title: Twitter’da Hashtag Kullanmanın Püf Noktaları
date: 2013-08-29 01:03:14.000000000 +03:00
type: post
published: true
status: publish
categories: genel
description: Twitter kullanıcılarının mesajları kategorize etmesini sağlayan hashtag işaretini ‘bütün bu mesajlar aynı konuyla ilgilidir’ demenin bir yolu
---

**Twitter** kullanıcılarının mesajları kategorize etmesini sağlayan hashtag işaretini ‘bütün bu mesajlar aynı konuyla ilgilidir’ demenin bir yolu olarak düşünebilirsiniz. **Dijital pazarlama** yapmanın en etkili unsurlarından biri olan **hashtag** ; bir konuyu belirlemek ve ayrıştırmak için kullanılır. **Facebook** ve **Instagram** platformlarında da kullanılmakla beraber ortaya çıktıkları platform olan Twitter’la özdeşleşmiş olan hashtag’lerin doğru biçimde kullanılması önemlidir. Hashtag işareti yapmak için klavyenizdeki ‘AltGr’ ve ‘3’ tuşlarına beraberce basmalısınız.

Doğru kullanıldığında daha etkili bir mesajlaşma sağlayan hashtag’ler hatalı kullanıldığında itici olabilir. Hashtag’in yanlış kullanımı tweet’lerinizin okunmadan geçilmesine yol açabilir. **Twitter** ortamında bir pazarlama veya kampanya tweet’inin etkin olması ve yeterli geri dönüşümü alabilmesi için mutlaka hashtag kullanılması gerekir. Hashtag’lerin akılda kalıcı olmasını ve markayı takip etmeyen tüketicilerin de ilgisini çekmesini sağlamak önemlidir. Twitter’a göre bunun için **medya entegrasyonu** yapmak gerekiyor; çünkü TV reklamları ve basında yayımlanan reklamlarla entegre edilen hashtag’larle çok daha başarılı sonuçlar alınıyor. Markanız veya firmanız için belirlediğiniz hashtag diğer kullanıcılar tarafından da kullanılırsa ve sosyal ağ üzerinde o konudaki konuşmalar böylelikle devam ettirilirse doğru yolda olduğunuzu düşünebilirsiniz.

Hashtag oluştururken çok uzun ve karmaşık başlıklardan, mesajdaki her kelimede hashtag kullanmaktan ve anlamsız kelimelerden kaçınmak gerekiyor. Hashtag’in basit ve net ifadelerle oluşturulması gerekir. Birden fazla kelimeden oluşan bir mesajın her kelimesinde **hashtag kullanmak** okuyan kişiyi durup kelimeleri irdelemeye sevk eder ve bu durum kullanıcıya itici gelebilir. İnsanlar **sosyal medya** platformlarında rahatsız edilmekten hoşlanmıyor, bu yüzden hashtag kullanarak **spam içerik** göndermekten kaçınmalısınız. Hashtag’lerde Türkçe karakter kullanılmaz ve kelime öbekleri bitişik yazılır; bu yüzden hashtag’in okunaklı olması çok önemlidir. Birden fazla sözcük kullanacaksanız kelimelerin baş harflerini büyük yazmalısınız. Esprili ifadeler ve kelime oyunlarıyla daha ilgi çekici olabilirsiniz.
